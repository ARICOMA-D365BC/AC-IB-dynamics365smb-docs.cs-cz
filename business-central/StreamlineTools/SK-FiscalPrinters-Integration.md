---
title: SK Fiscal Printers Integration
description: SK Fiscal Printers Integration
author: janousek
date: 30.9.2024
ms.service: dynamics-365-business-central
ms.search.keywords: Czech, SK Fiscal Printers Integration, Streamline Tools
---
# SK Fiscal Printers Integration for Dynamics 365 Business Central

**SK Fiscal Printers Integration** je rozšířením pro informační systém Microsoft Dynamics 365 Business Central, které poskytuje přímé propojení s fiskálními tiskárnami od firmy VAROS řady eKASA FT5000. Toto řešení je navrženo tak, aby plně splňovalo slovenské legislativní požadavky dle zákona 289/2008 Z.z., který upravuje evidenci tržeb z prodeje zboží a služeb v hotovosti či jinými způsoby (např. platební kartou, stravenkami nebo šeky). Modul zjednodušuje plnění legislativních povinností tím, že automatizuje registraci a tisk fiskálních dokladů přímo z prostředí Dynamics 365 Business Central.

## Hlavní přínosy SK Fiscal Printers Integration

- Plná legislativní shoda – Umožňuje tisk a elektronickou registraci daňových dokladů dle aktuální slovenské legislativy, včetně úhrady zálohových faktur, což zajišťuje, že vaše firma bude vždy v souladu s právními předpisy.
- Zefektivnění správy dokladů – Modul umožňuje automatické zpracování dokladů o úhradě faktur a poskytuje možnost dodatečného tisku kopií. Zákazníci mají také možnost ručně registrovat doklady a označit je jako zaregistrované, což přináší vyšší flexibilitu při práci s doklady.
- Přístup k historii dokladů – Uživatelé mohou snadno zobrazit kompletní historii fiskálních dokladů přímo v Dynamics 365 Business Central, což zlepšuje přehlednost a správu finančních záznamů.
- Jednoduché a spolehlivé API propojení – Modul využívá API rozhraní od firmy VAROS pro bezproblémovou komunikaci s fiskálními tiskárnami. Poplatek za API je zahrnut v ceně modulu, což eliminuje dodatečné náklady na implementaci.

Díky této integraci mohou firmy výrazně zjednodušit své administrativní a účetní procesy. Automatizace fiskální evidence a snadná správa dokladů snižuje chybovost při manuálním zadávání a šetří čas. Navíc modul poskytuje transparentní a rychlý přístup k záznamům o prodeji, což usnadňuje kontrolu a audity. Tímto řešením dosáhnete vyšší efektivity v souladu s právními požadavky a zároveň zlepšíte zákaznický komfort díky rychlému vystavování a registraci fiskálních dokladů.

Technické informace firmy VAROS viz Manuály. 

Modul vyžaduje „Core Localization Pack for Czech“, pro naplnění ostatních požadavků Slovenské legislativy zvolte SK legislativní balíček a SK jazykový balíček od Aricoma.


<!-- ![Přehled zboží](media/SK-FiscalPrinters.png) -->


## Viz také
[ARICOMA Řešení](../index.md)  
[Streamline Tools](../StreamlineTools/streamlinetools.md)  
